![](files/78/termx-logo.png){width=100}

![](files/78/termx-logo-FE.png){width=100}

## {.tabset}
### Nädalaprognoos
Ilmaprognoos 20.10.2022 - 26.10.2023

TÄHELEPANU!
TEEOLUD ON TALVISED JA LIBEDUSEOHT ON SUUR!
ÖÖSITI LANGEB TEMPERATUUR NII ÕHUS KUI TEEPINDADEL LAIALDASELT MIINUSPOOLELE JA PÜSIB VEEL KA HOMMIKUPOOLIKUL ALLA 0°C. TIHEDAID SAJUHOOGE LÖRTSI JA LUMENA, SEKKA KA VIHMANA ON EELKÕIGE EESTI PÕHJASERVAS.


Reedel (20.10) jätkub Skandinaavias kõrgrõhkkonna tugevnemine ja selle serva mööda lisandub Läänemere ümbrusse külma, mis soodustab suhteliselt sooja Soome lahe kohal rohket pilvede arengut. Tihedate lörtsi- ja lumehoogude tõenäosus on eelkõige suurem Eesti põhjaservas, sajuhooge on ka saarte rannikul ja siin tuleb sekka ka vihma. Kirdetuul ulatub sisemaal puhanguti 13, põhjarannikul ja saartel Hiiumaal ulatub puhanguti 20 m/s. Õhutemperatuur on öösel 0..-4, tuulele avatud rannikul üle 0°C, päeval on +1..+4, rannikul kuni +6°C.

Laupäeval (21.10) laieneb kõrgrõhkkond Skandinaaviast jõulisemalt üle Läänemere. Öö hakul on lume- ja lörtsihooge veel põhjarannikul ja Hiiumaal, siin võib sekka ka vihma tulla. Pärast keskööd taevas selgineb ja päev tuleb päikeseline, aga väga tugeva idakaare tuulega, puhanguid 14, saartel kuni 21 m/s. Õhutemperatuur on öösel -1..-5, tuulele avatud rannikul püsib üle 0°C, päeval on +2..+6°C. Õhtul läheneb merelt madalrõhkkonna serv. Saartel ja Liivi lahe ümbruses tõmbub taevas pilve ning hakkab lörtsi sadama ning sadu levib edasi mandrile.

Pühapäeval (22.10) laieneb madalrõhkkond servaga üle Eesti. Öösel laienevad sajupilved üle maa - algul sajab lörtsi, saartest alates läheb üle vihmaks. Jõuline kagutuul tõmbub hommikuks tagasi. Õhutemperatuur on 0..+5, öö hakul Võib Virumaal veidi alla 0°C langeda, hommikuks tõuseb saartel +8°C-ni. Päev on pilvine ja piserdab vihma. Puhub mõõdukas kagu- ja idatuul. Õhutemperatuur tõuseb 3..7, saartel kuni 10°C-ni.

Esmaspäev (23.10) tuleb nõrgeneva madalrõhkkonna servas kohatiste vihmasabinatega. Tuul vaibub. Õhutemperatuur on öösel 0..+6, päeval 5..10°C.

Teisipäeval (24.10) jääb Läänemere ümbrus nõrka madalrõhuvälja. Ülekaalus on niiske ja pilvine ilm. Kohati sajab veidi vihma. Õhutemperatuur on valdavalt plusspoolel - öösel 1..5, rannikul kuni 7°C, päeval 5..9°C.

Kolmapäeva (25.10) öösel liigub Soomest Venemaa keskalade poole kõrgrõhuala ja selle servas on meie ilm valdavalt sajuta. Samal ajal laieneb Läänemerele madalarõhkkonna serv ja selle survel tugevneb meil päeval kagu- ja idatuul. Õhutemperatuur langeb öösel 0..-4°C-ni, saarte rannikul jääb +5°C lähedale, päeval on +1..+5, saartel kuni +7°C.

Neljapäeval (26.10) laieneb madalrõhkkond üle Eesti, toob tiheda saju lörtsi ja vihmana ning tõstab kagu- ja idatuule väga tugevaks. Pilvise ja sajuse ilmaga on õhutemperatuur ööpäeva jooksul 0..+5°C.


**Koostatud**: neljapäev, 19. oktoober 2023 kell 14:38




### Kuuprognoos

**Oktoober 2023**

Kuu esimesel poolel jääme läänest itta liikuvate madalrõhualade teele, mis avavad aeg-ajalt tee loodest saabuvale külmale.  Ilm on valdavalt tuuline ja sajune, ajuti ka tormine. 4.10 ja 7.10 ulatuvad öösel edelatuule, päeval loodetuule puhangud sisemaal üle 20, rannikul 28 m/s. Õhutemperatuur päev-päevalt langeb ning 6.10 ja 10.10 öösel langeb sisemaal 0°C kraadist madalamale. Seejärel transpordib läänest itta liikuv kõrgrõhuhari korraks soojema õhumassi, mis kiiresti asendub madalrõhualade ülemvõimuga ja nende tagalas saabuva jahedama õhuga.

Kuu teisel poolel saavutab ülekaalu Briti saartelt saabuv kõrgrõhuala. Sadusid on harvem ja õhumass meie külm. Kuu viimases veerandis taastub läänevool. Ilm muutub soojemaks ja sajusemaks.

Kuu keskmine õhutemperatuur tuleb kuu esimesel poolel normist madalam, kuu teisel poolel normilähedane (norm 5,2..8,7°C). Sademeid on normi piires või enam (norm 61..83 mm).